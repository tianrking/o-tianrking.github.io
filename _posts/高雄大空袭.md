---
title: 高雄大空袭
date: 2019-11-12 17:15:21
tags: 
category: MV
---



<video src="https://tianrking.github.io/media/mp4/%E4%B8%80%E4%B9%9D%E5%9B%9B%E4%BA%94%201945.mp4"  autoplay controls="controls" style="max-width: 100%; display: block; margin-left: auto; margin-right: auto;">
your browser does not support the video tag
</video>

月 暗淡的光線
Gue̍h àm-tām ê kng-suànn
照著僥倖的人
Tsiò tio̍h hiau-hīng ê lâng
遠遠望著一空一隙
Hn̄g-hn̄g bāng tio̍h tsi̍t-khang-tsi̍t-khiah

破敗的海岸
Phuà-pāi ê hái-huānn
風中浮沈的性命
Hong tiong phû-tîm ê sìnn-miā
凋零落塗的咒誓
Tiau-lîng lo̍h-thôo ê tsiù-tsuā
怨嘆希望攏變成空
Uàn-thàn hi-bāng lóng piàn-sîng khang
怨嘆命運戲弄
Uàn-thàn miā-ūn hì-lāng
咱是生在亂世的人
Lán sī senn tsāi luān-sè ê lâng
註定無半項
Tsù-tiānn bô puànn hāng
但是我的心中
Tān-sī guá ê sim tiong
有一个願望
Ū tsi̍t ê guān-bāng
想欲將所有的心意
Siūnn beh tsiong sóo-ū ê sim-ì
予你知影
Hōo lí tsai-iánn

混亂的時代 純情的夢
Hūn-luān ê sî-tāi  sûn-tsîng ê bāng
我毋是勇敢的人
Guá m̄ sī ióng-kám ê lâng
只有恬恬佮你做伴
Tsí-ū tiām-tiām kap lí tsuè-phuānn
偷偷寫一條歌
Thau-thau siá tsi̍t tiâu kua
等希望的日頭照佇山嶺
Tán hi-bāng ê ji̍t-thâu tsiò tī suann-niá
等和平慢慢靠岸
Tán hô-pîng bān-bān khò-huānn
等飛行機 袂閣來
Tán pue-lîng-ki buē koh lâi
想欲牽你的手
Siūnn beh khan lí ê tshiú
聽海湧的聲
Thiann hái-íng ê siann

等飛行機 袂閣來
Tán pue-lîng-ki buē koh lâi
予我牽你的手 唱這條戀歌
Hōo guá khan lí ê tshiú  tshiùnn tsit tiâu luân-kua

